---
uid: upt # vyplňte jednoznačný identifikátor
name: Vnitro a otevřený stát
fullname: Tým pro oblast vnitra a otevřeného státu
img: teams/resorty/vnitro.jpg # obrázek nemusíte dodávat
leader: lukas.kolarik
deputy:
- tomas.vymazal
contact-local:
  name: Daniel Galuszka
  mob: 737 027 376
  mail: daniel.galuszka@pirati.cz
  img: 
tags:
- vnitro
- otevřený stát
category: resort
redmine:
forum:
calendar: # id google kalendáře s událostmi
---

Vítejte na stránce pirátského **týmu pro oblast vnitra a otevřeného státu**.

Co děláme?
----------

* prosazujeme volební program v oblasti [vnitra a otevřeného státu](https://www.pirati.cz/program/psp2017/vnitro/), kde jako těžiště vnímáme svobodný přístup k informacím a transparentní přístup ze strany státních institucí, který omezí korupci
* připravujeme na základě ověřených zdrojů stanoviska týmu k nejaktuálnějšímu dění (např. k personálním změnám na mnisterstvech)
* aktivně spolupracujeme s odborníky, neziskovým sektorem i státními úřady
* připomínkujeme rozhodnutí české vlády v bezpečnostní politice
* projednáváme sněmovní tisky a materiály, které spadají do působnosti [Výboru pro bezpečnost Poslanecké sněmovny](http://www.psp.cz/sqw/hp.sqw?k=4900), [Podvýboru pro Policii České republiky, obecní policii a soukromé bezpečnostní služby](http://www.psp.cz/sqw/hp.sqw?k=4923), [Stálé komise pro kontrolu Vojenského zpravodajství](http://www.psp.cz/sqw/hp.sqw?k=7900) a [Stálé komise pro kontrolu Úřadu pro zahraniční styky a informace](http://www.psp.cz/sqw/hp.sqw?k=8100)
* připravujeme k návrhům podklady a stanoviska pro poslanecký klub
* rozpracováváme dlouhodobý program [Pirátské strategie pro snížení korupce v ČR](https://wiki.pirati.cz/navrhy/program/protikorupcni-strategie)
* každý náš kandidát má povinnost podepsat právně vynutitelné [protikorupční prohlášení](https://www.pirati.cz/program/psp2017/kodex-poslance/)

Jsme pevně na straně lidí a firem, u kterých chceme obnovit důvěru v právní a otevřený stát. Chceme razantně zjednodušit [žádání o informace](https://docs.google.com/document/d/1eGgFLuNHWKcQEYOSmS55k7yB2vyoL22ynR7_R3ZFh_E/edit).

Jak se můžete zapojit?
----------------------

Práci jsme si v takhle velkém týmu raději rozdělili do několika oblastí.

**Personální výměny ve státních orgánech**

V této oblasti analyzujeme kroky vedoucí k odvolávání vysoko postavených úředníků na vládou spravovaných pracovištích. Vytváříme mapu kontaktů a vztahů mezi politiky a úředníky tak, abychom mohli na základě podezření vykonávat patřičné kroky upozorňující veřejnost na nekalé metody s pochybnými cíli. 

**Kontrola činnosti BIS, GIBS, ÚZSI, Policie a dalších orgánů**

Pro Piráty je jedním z nejdůležitějších bodů obnova důvěry občanů k bezpečnostním složkám země. V této oblasti sbíráme podněty na pochybení či překračování pravomoci ve zmíněných institucích, chystáme interpelace na ministra vnitra a předvádíme si zodpovědné lidi k bezpečnostnímu výboru. Chceme zjednodušit žádost o informace, abychom skutečně věděli vše, co je zapotřebí k zodpovědné kontrole “hlídacích psů” bezpečnostní situace v České republice. 

**Registr smluv**

Chceme všechny státní instituce převést na transparentní organizace, abychom mohli kontrolovat jejich hospodaření s veřejnými prostředky. Dbáme na dodržení firemních tajemství a bezpečnostních rizik vyplývajících ze zveřejňování smluv. Hledáme správnou hranici mezi kontrolou státních orgánů a zachování jejích místa na trhu. 

**Služební zákon**

Věnujeme se ochraně státního aparátu před politickými otřesy a čistkami tak, aby mohly pokračovat dlouhodobé projekty (např. [eNeschopenka](https://www.pirati.cz/tiskove-zpravy/pirati-e-neschopenka-jde-k-ledu.html)). Chceme odpolitizovat státní správu a chránit whistleblowery, tedy oznamovatele korupce či jednání vedoucího k nevýhodným zakázkám státu se soukromými firmami. 

**Hybridní válka**

Sledujeme falešné správy (fake news), novinářské kachny (hoaxy), překrucování rétoriky a vytrhávání obrazových materiálů z kontextu. Mapujeme autory těchto dezinformací a analyzujeme jejich záměry s ohledem na to, čí zájmy tato činnost podporuje. Společně s odborníky a dotčenými institucemi připravujeme metodiku i vzdělávací semináře na téma obraně proti dezinformacím.

**Máte úplně jiný nápad?**

Dejte vědět! S Vašimi dalšími návrhy se můžete ozvat kontaktní osobě za tým, kterou je Daniel Galuszka, na tel. 737027376 nebo na daniel.galuszka@pirati.cz.

Fungování týmu
----------------------

Tým pro vnitro a otevřený stát se schází zhruba jednou měsíčně, jednotlivé projektové týmy se schází dle potřeby. Zodpovědným za shromažďování agendy na hlavní schůzky a jejich vedení je poslanec Lukáš Kolářík.

Členové týmu jsou:

* **[Lukáš Kolářík](https://www.pirati.cz/lide/lukas-kolarik/)**, poslanec zodpovědný za oblast vnitra, místopředseda [Výboru pro bezpečnost](http://www.psp.cz/sqw/hp.sqw?k=4900), člen [Podvýboru pro Policii České republiky, obecní policii a soukromé bezpečnostní služby](http://www.psp.cz/sqw/hp.sqw?k=4923) a [Podvýboru pro problematiku exekucí, insolvencí a oddlužení](http://www.psp.cz/sqw/hp.sqw?k=4025)
* **[Jakub Michálek](https://www.pirati.cz/lide/jakub-michalek/)**, předseda poslaneckého klubu, zodpovědný za registr smluv a služební zákon, místopředseda [Ústavně právního výboru](http://www.psp.cz/sqw/hp.sqw?k=4000)
* **[Tomáš Vymazal](https://www.pirati.cz/lide/tomas-vymazal/)**, poslanec, člen [Výboru pro bezpečnost](http://www.psp.cz/sqw/hp.sqw?k=4900), člen [Podvýboru pro vězeňství](http://www.psp.cz/sqw/hp.sqw?k=4924)
* **[Jan Lipavský](https://www.pirati.cz/lide/jan-lipavsky/)**, poslanec, člen [Stálé komise pro kontrolu Vojenského zpravodajství](http://www.psp.cz/sqw/hp.sqw?k=7900) a [Stálé komise pro kontrolu Úřadu pro zahraniční styky a informace](http://www.psp.cz/sqw/hp.sqw?k=8100)
* **Daniel Galuszka**, asistent poslance Lukáše Koláříka a kontaktní osoba pro záležitosti týmu
* **Petr Fojtík**, politický analytik poslaneckého klubu Pirátů
* **Janusz Konieczny**, protikorupční analytik poslaneckého klubu Pirátů
* **Martin Archalous**, legislativec poslaneckého klubu Pirátů

Tým funguje podle [zásad týmové spolupráce](https://wiki.pirati.cz/rules/or_zatys). Nadřízeným týmem je republikové předsednictvo. Spolupracujeme s poslanci, kteří mají související gesci.
