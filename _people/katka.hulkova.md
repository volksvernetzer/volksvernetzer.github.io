---
uid: katka.hulkova
name:     Kateřina Hůlková      	# běžně používáné jméno
fullname: Kateřina Hůlková  		# jméno s tituly etc.
category:                 		# kategorie: rp, praha, vary, hradec, jmk, senat
- koordinatori
img: people/katka-hulkova.jpg           # 165 x 220
description: Koordinátor dobrovolníků pro Jihočeský kraj # kratký popis, max 160 znaků
mail:
- katka.hulkova@pirati.cz
mob: 
profiles:
  github:
  facebook:
  twitter:
  linkedin:
---

Kateřina Hůlková (u Pirátů katka.hulkova) je od roku 2018 koordinátorkou Pirátské strany pro Jihočeský kraj. Narodila se v Českých Budějovicích, většinu dětství strávila v Ševětíně.

V Budějovicích vystudovala Biskupské gymnázium a později na Jihočeské univerzitě obor anglický a francouzský jazyk pro administrativu Evropské unie. Další léta prožila v Praze jako studentka žurnalistiky na Univerzitě Karlově. V té době začala pracovat pro Lidové noviny jako redaktorka zahraničního oddělení. Po třech letech v Lidovkách odešla zpět do Budějovic, aby jako editorka posílila tým jihočeské redakce Mladé fronty Dnes. V roce 2009 ji oslovila společnost Mladá fronta a.s., aby pro ni v jižních Čechách nastartovala a další tři roky vedla projekt zpravodajského týdeníku Sedmička. Kateřina sestavila dvacetičlenný tým redaktorů, editorů a fotografů, kteří ve čtyřech jihočeských redakcích po tři roky tvořili kvalitní regionální zpravodajství.

Rok 2009 byl v mnoha ohledech přelomový. Vedle nové výzvy v podobě manažerské pozice přišla v tomtéž roce svatba, první miminko i promoce. Během dalších osmi let přibyli k prvnímu synovi další dva a nakonec i dcera. Kateřina se ale toto období rozhodla nestrávit jen mezi sporákem, plenkami a lahvemi s mlékem. Bez delší rodičovské pauzy sbírala další zkušenosti v médiích, například jako editorka týdeníku Euro nebo zástupkyně šéfredaktora magazínu Barbar! Také v Budějovicích založila vlastní soukromou školku a jesle s názvem Anglická zahrada. Děti jsou tam vychovávány metodou Montessori a denně je učí rodilý mluvčí angličtině. Motivací k založení školky byla touha vytvořit podnětné prostředí pro malé syny a také možnost pomoci dalším rodičům dětí k brzkému a nestresujícímu návratu k jejich profesi.

Díky velké rodině Kateřina na nějakou dobu zapomněla, co je to “volný čas” a sní o tom, že se jednou vrátí ke svým koníčkům jako je hra na klavír, literatura, cyklistika nebo in-line bruslení.
