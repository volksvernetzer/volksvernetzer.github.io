---
date:         2018-07-03
category:     blog
tags:         program
layout:       post
title:        "Jak pracují Piráti ve Sněmovně? Své účty skládají na novém webu"
image:        assets/img/articles/2018/drzime-kurz.jpg
author:       Andrea Mádlová
---


Praha, 3. července 2018 – Piráti spustili první dashboard poslaneckého klubu, kde informují o tom, jakým způsobem plní svůj program a závazky vůči voličům a na čem pracují resortní týmy a jejich experti. Veřejnost na webu najde také přehled čerpání poslaneckých náhrad, kalendáře všech 22 pirátských poslanců a jejich výkazy práce.

> „Už do voleb jsme šli s tím, že chceme být maximálně transparentní a toho se stále držíme. Voliči mají právo vědět, na čem jako jejich zástupci zrovna pracujeme a hlavně jestli plníme to, co jsme před volbami slíbili. Na pirátském webu se tak může každý podívat, v jaké fázi jsou naše programové priority, které postupně realizujeme. Web budeme dále vylepšovat a přidávat nové funkce. My se skládání účtů nebojíme, protože pracujeme poctivě a jdeme si za svým, abychom naše voliče nezklamali,“ 

říká předseda Pirátů Ivan Bartoš.

**Nový web Pirátů: [https://www.pirati.cz/snemovna/](https://www.pirati.cz/snemovna/)**
