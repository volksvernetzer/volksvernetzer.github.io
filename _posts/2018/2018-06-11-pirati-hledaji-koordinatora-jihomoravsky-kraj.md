---
date:         2018-06-11
tags:         kampaň
layout:       post
title:        "Baví tě organizace? Brno hledá posilu!"
image:        /assets/img/articles/2018/inzerat.jpg
author:       Mediální odbor
---

 
Piráti jako již tradičně vyhlašují veřejné výběrové řízení na jednu z nejdůležitějších pozic ve straně. Hledáme krajského koordinátora pro Jihomoravský kraj. 

**Kdo to je a co dělá?**
 
Koordinátor je srdcem i duší krajského sdružení Pirátů. Organizuje akce, komunikuje s dodavateli i dobrovolníky, hledá témata k řešení v kraji a je projektovým manažerem veškeré aktivity Pirátů jak v předvolebním, tak povolebním období. Není to ani tolik práce jako spíše životní styl. Člověk se ani chvíli nenudí, může vlastní iniciativou zlepšovat politické prostředí ve svém okolí a hlavně je jeho práce důležitá, dává smysl a je nepostradatelná pro desítky iniciativních, angažovaných lidí. 

**Co za to?**

Pokud umíte alespoň trochu s počítačem, jste pečliví, rádi komunikujete s lidmi, organizujete akce, máte řidičák a jste časově flexibilní, tak jste vhodným kandidátem! Vydělat si u nás můžete 20 až 30 tisíc měsíčně, k tomu dostanete telefon s neomezeným tarifem a taky vás protáhneme řadou zajímavých školení, odkud si odnesete cenné zkušenosti do budoucnosti!

**Zaujalo vás to?**
Pak navštivte [pirátské fórum](https://forum.pirati.cz/viewtopic.php?f=572&t=41995), kde se dozvíte veškeré informace. Těšíme se na Vás při osobním pohovoru. 


 
