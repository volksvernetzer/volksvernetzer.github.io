---
date:         2018-05-08
category:     blog
tags:         volby
layout:       post
title:        "Piráti v celostranickém hlasování stáhli nominaci Jana Rumla do Senátu"
image:        /assets/img/articles/2018/senat-lvi.jpg
author:       Karolína Sadílková
---


Praha, 8. května 2018 – Celostátní fórum, nejvyšší stranický orgán Pirátské strany včera večer rozhodl v celostranickém hlasování o stažení nominace Jan Rumla do senátních voleb na Rokycansku za Pirátskou stranu. Možnost stažení Jana Rumla označilo 66 % hlasujících. Hlasování celostátního fóra vzešlo z iniciativy členů Republikového výboru jako reakce na anketu mezi členy. Podle předsedy strany se jedná o ukázku fungující přímé stranické demokracie v praxi. 

> „Právě kvůli podobným situacím máme ve stanovách opravné prostředky, díky nimž mohou všichni členové strany přímo rozhodnout o klíčových krocích. My už toto vnímáme jako samozřejmost. Rozhodnutí nejvyššího stranického orgánu tak plně respektuji. Janu Rumlovi děkuji za veškeré jeho nasazení a zájem reprezentovat Pirátskou stranu a přeji mu mnoho štěstí v jeho budoucím působení,“ uvedl předseda Pirátské strany Ivan Bartoš. 

