---
date:         2018-05-24
category:     blog
tags:         bezpečnost
layout:       post
title:        "Komentář pirátského poslance Lipavského: Nového ředitele ÚZSI by měla jmenovat vláda s důvěrou"
image:        /assets/img/articles/2018/lipavsky.jpg
author:       Jan Lipavský
---


Praha, 24. května 2018 – Členové Stálé komise pro kontrolu činnosti ÚZSI dnes vyslechli vysvětlení ministra vnitra Lubomíra Metnara k dočasnému postavení ředitele ÚZSI Jiřího Šaška mimo službu. Vysvětlení pana ministra, které podléhá utajenému režimu, považuji za dostatečné. Dle slov pana Metnara nebyl pan ředitel po delší dobu schopný hodnověrně vysvětlit závažné problémy v hospodaření ÚZSI. Pokud dojde k definitivnímu odvolání dosavadního ředitele Jiřího Šaška, pak považuji za naprosto důležité, aby nového ředitele ÚZSI jmenovala vláda s důvěrou.
