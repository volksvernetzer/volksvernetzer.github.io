---
date:         2018-06-19
category:     blog
tags:         rozpočet
layout:       post
title:        "Není důležité, kolik peněz napíše vláda na papír, ale kolik skutečně investuje "
image:        assets/img/articles/2018/mikulas-ferjencik.jpg
author:       Mikuláš Ferjenčík
---


Praha, 19. června 2018 – Piráti dlouhodobě prosazují myšlenku vyrovnaného rozpočtu. K ní se donedávna hlásil i premiér Andrej Babiš. Jenže i když jsou předpokládané příjmy státního rozpočtu o 100 miliard korun vyšší než v loňském roce, zůstává plánovaný deficit stejný. Babiš počítá i se zapojením 20 miliard korun ze zisků státních firem, kvůli čemuž bude muset změnit zákon. To znamená, že výsledný deficit nyní odpovídá 70 miliardám korun, pokud bychom jej hodnotili dle loňských kritérií.  

Andrej Babiš vždy zdůrazňuje nutnost investovat. Podstatou financování však není napsat vysokou částku na papír, ale umět tyto zdroje skutečně využít. Tímto problémem se potýkal v loňském roce například Státní fond dopravní infrastruktury, který v roce 2017 místo původních 26 miliard na stavbu dálnic investoval jen 18,5 miliardy korun. Skutečným problémem je realizování investic, nikoliv rozpočtování peněz na investice.  
