---
date:         2018-06-13
category:     blog
tags:         eet sněmovna
layout:       post
title:        "EET se neplátci DPH nevyhnou, svůj podíl na tom má ČSSD"
image:        /assets/img/articles/2018/mikulas-ferjencik.jpg
author:       Mikuláš Ferjenčík
---

Praha, 13. června 2018 – Sněmovna dnes po rozsáhlé debatě zamítla návrh na zrušení EET pro neplátce DPH, tedy podnikatele s obratem pod milion korun, který Piráti spolupředkládali. Poté, co ho ČSSD v prvním čtení podpořila, teď otočila a spolu s ANO a KSČM návrh zamítla. Svoje rozhodnutí opírají o vládní návrh, který přitom ale toto ustanovení vůbec neobsahuje.

EET pro neplátce DPH považuji skutečně za nesmyslné. Pokud zohledníme běžnou marži, jedná se o měsíční příjem asi 25 000 Kč, to vážně nejsou peníze, ze kterých se dají dělat velké daňové úniky a za tu byrokracii to podle mě nestojí. Všech 22 pirátských poslanců hlasovalo pro zrušení EET pro malé podnikatele.
