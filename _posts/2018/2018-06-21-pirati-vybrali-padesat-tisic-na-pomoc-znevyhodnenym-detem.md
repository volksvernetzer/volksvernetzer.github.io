---
date:         2018-06-21
category:     blog
tags:         kampaň
layout:       post
title:        "Piráti vybrali 50 tisíc na pomoc sociálně znevýhodněným dětem "
image:        assets/img/articles/2018/sek-50k.jpg
author:       Karolína Sadílková
---

Praha, 21. června 2018 – Pirátům se během týdenní veřejné kampaně Knížka na prázdniny podařilo vybrat 50 tisíc korun, které v plné výši věnovali vzdělávací organizaci Vějíř Kladno. Zakladatelům organizace manželům Čížkovým předal včera v Kladně pirátský předseda Ivan Bartoš symbolický šek. Čížkovi dětem z Vějíře za vybranou částku knížky do léta nakoupí.

> „Všichni, kdo se zapojili, ukázali, jak velký smysl má pomoci tam, kde je třeba a já jim za to moc děkuji. Nepřispívali pouze Piráti, ale také lidé mimo naší stranu a toho si skutečně vážím a mám z toho velkou radost,” říká Bartoš a dodává: „Věřím, že už nástup do první třídy základní školy zásadně ovlivňuje celou naší cestu vzděláním a tedy i budoucnost člověka. A ne každé dítě má pro ten vstup do školy ideální podmínky a nezbytnou přípravu. Právě na to jsme během naší kampaně chtěli upozornit. Naštěstí jsou tu ale organizace jako je Vějíř, který takovým dětem pomáhá. A já jsem rád, že jsme je mohli alespoň takto podpořit.“

S kladenským [Vějířem](http://vejirkladno.cz/), který připravuje děti ze sociálně znevýhodněného prostředí na řádnou školní docházku, plánují Piráti koncem léta další projekty, které by měly pomoci zlepšit docházku dětí zapsaných do Vějíře.
