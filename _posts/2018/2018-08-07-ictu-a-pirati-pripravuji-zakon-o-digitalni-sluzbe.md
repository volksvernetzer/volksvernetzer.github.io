---
date:         2018-08-07
category:     blog
tags:         digitalizace
layout:       post
title:        "Komentář poslance Ondřeje Profanta: S ICTU spolupracujeme na zákonu o digitální službě, na podzim půjde do Sněmovny"
image:        /assets/img/articles/2018/ondrej-profant1.jpg
author:       Jakub Dušánek
---

Praha, 7. srpna 2018 – Záměr ICT Unie předložit komplexní zákon o eGovernmentu považuji za přínosný. Aktuálně je to jediná efektivní cesta z legislativního spletence, příliš složitého k aplikaci i pochopení. Proto jako Piráti spolupracujeme na přípravě zákona a po vypořádání veškerých dílčích připomínek jej spolupředložíme na podzim v Poslanecké sněmovně.

Protože zákon sám o sobě spásu nepřinese, bude klíčová role úřadů, které se ho musí naučit patřičně využívat. Nestačí jen převést papír do digitální podoby, také veškeré další procesy musejí probíhat v digitální podobě. Nechceme, aby nadále existovaly absurdní situace, kdy úředníci požadují podpis zprávy zaslané datovou schránkou.

