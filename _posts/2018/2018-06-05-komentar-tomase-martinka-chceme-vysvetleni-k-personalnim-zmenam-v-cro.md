---
date:         2018-06-05
category:     blog
tags:         média
layout:       post
title:        "Komentář poslance Tomáše Martínka: Chceme mít jistotu, že personální změny v Českém rozhlasu nebudou politicky motivované"
image:        /assets/img/articles/2018/martinek-kancelar.jpg
author:       Tomáš Martínek
---

 
Na dnešním jednání Volebního výboru jsme s kolegou Radkem Holomčíkem požádali, aby se na čtvrtečním jednání výboru mohli k plánovaným personálním změnám v Českém rozhlasu vyjádřit ředitel ČRo René Zavoral a předsedkyně Rady ČRo Hana Dohnálková. Na základě dohody členů výboru tak byl na čtvrteční jednání zařazen bod s názvem Informace o plánované reorganizaci pracovních míst v ČRo.

Budou nás zajímat především změny, které se mají týkat zpravodajských pozic, zejména míst investigativních žurnalistů. Podle informací z médií by se propouštění mělo týkat minimálně sta lidí. Nechceme zasahovat do personální politiky ČRo, ale zároveň nechceme, aby se za změny schovávaly čistky nepohodlných, ale kvalitních zaměstnanců.

